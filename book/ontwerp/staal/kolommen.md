# Kolommen

Schattingsregels voor kolommen zijn minder nauwkeurig dan voor vloeren en liggers. De belasting is namelijk in hoge mate afhankelijk van de hart-op-hart afstand van de kolommen en de hoeveelheid gedragen verdiepingen. Ook de kniklengte van de kolom is erg bepalend voor de vereiste doorsnede van de kolom.

De onderstaande schattingsregels voor stalen kolommen gelden voor:

- Kolommen van kokers, HEA profielen of zwaarder.
- Een kolommen grid van maximaal 8 bij 8 meter.
- De verdiepingshoogtes zoals in de tabel aangegeven.
- Een geschoorde constructie (dat betekent dat de standzekerheid van het gebouw wordt gewaarborgd door de wanden of windverbanden en niet door momentvaste verbindingen).


> **Staalkolom**  
> 
> | Aantal verdiepingen | Verdiepingshoogte | Kolom afmeting * [mm] |
> | --- | --- | --- |
> | v = 1 | L ≤ 8m | L / 25 |
> | 1 < v ≤ 3 | L ≤ 4m | L / 20 |
> | 3 < v ≤ 5 | L ≤ 4m | L / 16 |
> | 5 < v ≤ 8 | L ≤ 4m | L / 13 |
> | 8 < v ≤ 12 | L ≤ 4m | L / 11 |
> 
> * De kolomafmeting die gevonden wordt geldt voor de richting waarin de kolom zal uitknikken. Dit is gewoonlijk de zwakke richting, tenzij knikverkorters zijn toegepast.  
> * v is het aantal verdiepingen dat door de kolom gedragen wordt.  
> * L is de lengte van de kolom (gelijk aan verdiepingshoogte).


## Stalen kolommen

| **Standaardprofielen** |  |
|---|---|
| <img src="ImagesStaal/2.2.1_staalconstructies_standaard_profielen.png" alt="Standaardprofielen" class="bg-primary" width="300px"> <br> Gewalste en gelaste U- en H-profielen | **Één bouwlaag:** <br> $ h_{\text{bouwlaag}} = 2 \; tot \; 8 \; \text{m} $ <br> $ d = \frac{h_{\text{bl}}}{20} \; tot \; \frac{h_{\text{bl}}}{25} $ <br> <br> **Meerdere bouwlagen:** <br> $ h_{\text{bl}} = 2 \; tot \; 4 \; \text{m} $ <br> $ d = \frac{h_{\text{bl}}}{7} \; tot \; \frac{h_{\text{bl}}}{18} $ |

| **Kokerprofielen** |  |
|---|---|
| <img src="ImagesStaal/2.2.1_staalconstructies_kokerprofielen.png" alt="Kokerprofielen" class="bg-primary" width="300px"> | **Één bouwlaag:** <br> $ h_{\text{bl}} = 2 \; tot \; 8 \; \text{m} $ <br> $ d = \frac{h_{\text{bl}}}{20} \; tot \; \frac{h_{\text{bl}}}{35} $ <br> <br> **Meerdere bouwlagen:** <br> $ h_{\text{bl}} = 2 \; tot \; 4 \; \text{m} $ <br> $ d = \frac{h_{\text{bl}}}{7} \; tot \; \frac{h_{\text{bl}}}{28} $ |

| **Staal-betonkolommen** |  |
|---|---|
| <img src="ImagesStaal/2.2.1_staalconstructies_staalbeton_kolommen.png" alt="Staal-betonkolommen" class="bg-primary" width="300px"> <br> Ingestorte en volgestorte profielen, <br> bevatten altijd extra wapening | **Één bouwlaag:** <br> $ h_{\text{bl}} = 2 \; tot \; 4 \; \text{m} $ <br> $ d = \frac{h_{\text{bl}}}{6} \; tot \; \frac{h_{\text{bl}}}{15} $ |

