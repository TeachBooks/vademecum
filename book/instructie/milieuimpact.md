# Milieuimpact

Bij allerlei processen in de bouw vinden emissies plaats. Dat kan bijvoorbeeld CO2 zijn bij de verbranding van diesel, maar ook roet en giftige stoffen bij de hoogoven. Deze kunnen verschillende milieu-impacts hebben, zoals klimaatverandering of toxiciteit voor mensen en ecosystemen. Ook kunnen er grondstoffen worden gewonnen uit het milieu, zoals de winning van ijzererts of aardolie. Het gaat hierbij puur om de winning uit de natuur, niet om het mijn bouwproces zelf, want dat is één van de stappen in de levenscyclus. Door winning van grondstoffen wordt de voorraad van deze grondstoffen een heel klein beetje schaarser, waardoor het duurder wordt om grondstoffen in de toekomst te winnen. Dit wordt ook beschouwd als een milieu-impact.


### 10 impact categorieën

De verschillende milieu-impacts die in de huidige MPG-methodiek worden meegenomen staan hieronder weergegeven. In dit overzicht ontbreekt landgebruik (wat een impact heeft op ecosystemen).


```{figure} ../Images/CategorienMPG.png
---
scale: 30%
---
Categorieen MPG
```


1. **Abiotic resource depletion**: Uitputting van natuurlijke, niet-levende hulpbronnen zoals mineralen en fossiele brandstoffen, die niet binnen 500 jaar hernieuwbaar zijn. Door lagere concentraties in ertsen en moeilijkere winning van fossiele brandstoffen stijgen de kosten voor toekomstige extractie.
2. **Climate change**: De uitstoot van stoffen die de warmtestraling in de atmosfeer beïnvloeden. Dit kan leiden tot extreem weer, zeespiegelstijging en verschuiving van klimaatgebieden.
3. **Ozone layer depletion**: Uitstoot van stoffen die de ozonlaag in de stratosfeer afbreken (zoals CFK’s en halonen, die fluor, chloor en broom bevatten). Dit leidt tot meer schadelijke UV-B-straling op aardoppervlak. Bronnen zijn onder andere koelmiddelen, spuitbussen, oplosmiddelen en brandblussers.
4. **Photochemical oxidation (smog)**: Vorming van foto-oxidanten uit luchtverontreinigende stoffen (zoals vluchtige organische stoffen (VOS) of koolmonoxide) onder invloed van ultraviolet licht. Dit kan leiden tot smog en ademhalingsproblemen bij mens en dier.
5. **Human toxicity**: Uitstoot van giftige stoffen naar lucht, water en bodem, wat kan leiden tot gezondheidsproblemen. De blootstelling wordt gemodelleerd met verspreidingsmodellen.
6. **Freshwater ecotoxicity**: Uitstoot van giftige stoffen naar lucht, water en bodem, met gevolgen voor Freshwater ecotoxicity, zoals sterfte of verdwijnen van soorten. De blootstelling wordt gemodelleerd met verspreidingsmodellen.
7. **Marine aquatic ecotoxicity**: Uitstoot van giftige stoffen naar lucht, water en bodem, met gevolgen voor Marine aquatic ecotoxicity, zoals sterfte of verdwijnen van soorten. De blootstelling wordt gemodelleerd met verspreidingsmodellen.
8. **Terrestrial ecotoxicity**: Uitstoot van giftige stoffen naar lucht, water en bodem, met gevolgen voor Terrestrial ecotoxicity, zoals sterfte of verdwijnen van soorten. De blootstelling wordt gemodelleerd met verspreidingsmodellen.
9. **Acidification**: Uitstoot van stoffen naar de lucht die in contact met water zuren vormen (zwaveldioxide (SO₂), stikstofoxiden (NOₓ) en ammoniak (NH₃)). Zure omstandigheden tasten ecosystemen aan, zoals bossterfte of vissterfte in Zweedse meren, en veroorzaken schade aan gebouwen (bijv. afbrokkelende kalksteen of beelden). Belangrijke bronnen zijn landbouw en verbranding van fossiele brandstoffen.
10. **Eutrophication**: Uitstoot van voedingsstoffen (zoals fosfaten en nitraten) naar lucht, water en bodem. Een toename van deze stoffen in aquatische ecosystemen leidt tot afname van biodiversiteit (algenbloei, verruiging van heidevelden). Het stikstofprobleem in Nederland is een gevolg van eutrofiëring door landbouw, industrie en verkeer. Bronnen zijn onder andere kunstmest en wasmiddelen (fosfaten worden daarin tegenwoordig minder gebruikt).


## LCA (levenscyclusanalyse)

In een LCA wordt een product geanalyseerd van wieg tot graf (cradle-2-grave). Dat betekent dat alle processtappen voor de productie, transport, toepassing en afvalverwerking van dat product worden meegenomen in de analyse. 

Een voorbeeld: **een stalen H-profiel**
- Voor dit stalen profiel wordt de productie van de balk uit ruw staal meegenomen, 
- maar ook de winning van het ijzererts, 
- de productie van staal in een hoogoven, 
- het transport van ijzererts naar de hoogoven, van hoogoven naar staalproducent en transport van het H-profiel naar de bouwplaats. 
- Daarbij worden ook alle bijbehorende materialen en processen meegenomen, zoals de productie van de kolen voor de hoogoven en de productie van diesel voor het transport. 
- Ook de afvalverwerking na gebruik wordt meegenomen, zoals hergebruik, recycling of afvalverbranding.


```{figure} ../Images/LCAafbeelding.png
---
scale: 30%
---
Life Cycle Analysis
```


### Bepalingsmethode

Het **Besluit bouwwerken leefomgeving (Bbl)** stelt eisen aan de milieuprestatie van een woonfunctie, een kantoorgebouw en neven gebruiksfuncties daarvan (artikel 4.159 Bbl). De milieuprestatie wordt bepaald volgens de Bepalingsmethode Milieuprestatie Bouwwerken.
De Bepalingsmethode Milieuprestatie Bouwwerken, is een uniforme meetmethode om de milieuprestatie van bouwwerken eenduidig, controleerbaar en reproduceerbaar te berekenen. Het creëert hiermee een gelijk speelveld voor alle betrokken partijen. De milieuprestatie van diverse bouwontwerpen kan worden vergeleken, met als doel de uiteindelijke milieu-impact van een bouwwerk te verlagen. 

```{figure} ../Images/bepalingsmethodejs.jpg
---
scale: 30%
---
Bepalingsmethode
```


## MKI (milieukostenindicator)

Om milieukosten van materialen of producten te kunnen berekenen is een ‘milieukostenindicator’ bedacht. Je komt dit vaak tegen met de benaming MKI. Hierin zijn alle negatieve milieueffecten opgenomen over de gehele levensfase van een product. De eenheid is in Euro. In deze MKI schuilen dus alle milieu impacts voor de hele levenscyclus van een product, inclusief alle bijbehorende processen voor de productie en verwerking hiervan, en alle bovengenoemde impact categorieën. Je kunt de MKI opzoeken in de [Nederlandse Milieu Database](https://milieudatabase.nl/), oftewel NMD. Hoofdstuk [kengetallen milieubelasting](../basis_gegevens/kengetallen_milieubelasting/kengetallen_milieubelasting_intro.md) bevat tabellen met MKI waarden.


## MPG (milieuprestatie gebouw)

Met een MPG-berekening maak je eigenlijk een levenscyclusanalyse (LCA) van een heel gebouw, net zoals een MKI-score een LCA-score van een product is. De MPG wordt aangeduid in euro per vierkante meter bruto vloeroppervlak (BVO) per jaar (€/(m<sup>2</sup>⋅jr)). De referentiperiode voor nieuwbouw is 50 jaar voor kantoren en 75 jaar voor woningen. Een gebouw bestaat uit verschillende producten en materialen (zoals kozijnen, vloeren en het dak), dus je kunt de LCA van een heel gebouw opknippen in deelberekeningen met een LCA voor elk bouwelement, -product of bouwmateriaal.

De MPG kan dus heel goed gebruikt worden om de milieubelasting van bouwmaterialen bespreekbaar te maken, bijvoorbeeld met een opdrachtgever. Ook kan het helpen bij het maken van ontwerpkeuzes, zoals de keuze van een materiaal (bijvoorbeeld gevelbekleding) of een product (bijvoorbeeld circulair glas), of bij de detaillering van het gebouw. En deze methode is ook geschikt bevonden om op te nemen in de bouwregelgeving (BBL): De maximale MPG voor een nieuw woongebouw is op dit moment 0,80 €/(m<sup>2</sup>⋅jr), en voor een nieuw kantoorpand 1,00 €/(m<sup>2</sup>⋅jr). In de toekomst zal deze eis aangescherpt worden, wat zou moeten leiden tot een stimulering om de milieubelasting van gebouwen (en van bouwproducten) te verlagen.

Dit is natuurlijk een enorme simplificering van de werkelijke milieu-impact. De MPG is dan ook vooral bedoeld als een indicator voor de milieubelasting van bouwmaterialen, en niet als keiharde waarheid; het is daardoor een ontwerptool.


## Regelgeving

### Bouwbesluit EN15804

De MPG voor nieuwbouw kantoren moet lager zijn dan €1,- /m2 .jr. Bij nieuwbouw van woningen of woongebouwen ligt de grens op €0,80 /m2 .jr. Voor de ingang van de nieuwe Omgevingswet op 1 januari 2024 kon je dit vinden in het Bouwbesluit 2012, afdeling 5.2 milieu nieuwbouw, artikel 5.9 duurzaam bouwen. Tegenwoordig staat dit in de BBL (Besluit bouwwerken leefomgeving). De waarden zijn nog steeds gelijk. Nalezen kan via deze [link](https://iplo.nl/regelgeving/regels-voor-activiteiten/technische-bouwactiviteit/nieuwbouw/rijksregels/milieuprestatie/).


### Deelbudgetten 


De draagconstructie is maar één deel van de totale MPG. Je zult, om de gevel te kunnen vergelijken met de wettelijke norm, een aanname moeten doen voor de overige producten in het gebouw die buiten deze opgave vallen. Je hoeft dat niet te berekenen. Hieronder staat hoe je daar een verantwoorde aanname in kunt maken. Een grove vuistregel is dat in de MPG constructie, installaties, gevel en inbouwpakket binnen ieder even zwaar meewegen, dus voor ieder een kwart. 

De opsplitsing van het totale beschikbare budget van 0,80 €/(m<sup>2</sup>⋅jr) in deelbudgetten voor woongebouwen is:

- €0,20 /m2 .jr constructiedeel
- €0,20 /m2 .jr installatiedeel
- €0,20 /m2 .jr gevel 
- €0,20 /m2 .jr inbouwpakket         +
----------------------------------------
- €0,80 / m2 .jr totaal woongebouw


`````{admonition} Tip
:class: tip
Sowieso is het in de praktijk handig om een MPG op te splitsen in losse deelbudgetten voor constructie, gevel, installatie en het inbouwpakket binnen. Dan kun je bijvoorbeeld de gevels van twee verschillende projecten met elkaar vergelijken. Of een constructeur kan per gebouw kijken hoe goed zijn constructies scoren.
`````


## Stappenplan MPG-berekening draagconstructie

1. Teken de draagconstructieplattegronden en axo (zie hoofdstuk tekeninstructies)

2. Dimensioneer met vuistregels

3. Maak een overzicht van de producten en/of materialen waarvan de MKI in €/m<sup>2</sup> zijn gegeven (zie hoofdstuk MKI)

**tabel**
Product 1: MKI kanaalplaatvloer = 2,65 €/m<sup>2</sup>, afmeting = ... m<sup>2</sup>, levensduur = ... jaar.

4. Maak een overzicht van de producten en/of materialen waarvan de MKI in €/kg zijn gegeven (zie hoofdstuk MKI)

**tabel**
Product 2: MKI ... = ... €/m<sup>2</sup>, afmeting = ... m<sup>2</sup>, levensduur = ... jaar.

5. Bepaal de totale MKI waarde van de gehele draagconstructie door de MKI scores van alle producten bij elkaar op te tellen.

6. Reken het om naar MPG deelscore (€/(m<sup>2</sup>⋅jr))

Formule:
totale MKI / (BVO x referentieperiode)

7. Toets of de MPG waarde binnen de gestelde eis voor het deelbudget valt. Als dit niet het geval is, verbeter je ontwerp om te voldoen aan de MPG-eis.

Neem als vuistregel aan dat het deelbudget van de draagconstructie 1/4 van de totale MPG-eis is.


`````{admonition} Tip
:class: tip
Probeer verbeteringen door te voeren om in ieder geval onder de 0,15 €/m<sup>2</sup>⋅jr voor de draagconstructie te blijven.

- Probeer materiaalgebruik te reduceren door slimme gridmaten te kiezen. 
- Kies materialen met een lage milieubelasting, bijvoorbeeld biobased materialen. (zie hoofdstuk MKI)
- Voer een nauwkeurige berekening uit voor het bepalen van de afmetingen van de draagconstructie-onderdelen, en kijk waar de verdere reducties mogelijk zijn. De vuistregeld geven een conservatieve inschatting van de dimensies van de draagconstructie. Met een nauwkeurige berekening krijg je meer realistische waarden. 

`````
