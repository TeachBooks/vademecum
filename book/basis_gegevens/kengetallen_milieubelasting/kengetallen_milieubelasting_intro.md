# Kengetallen Milieubelasting

Dit hoofdstuk bevat tabellen met MKI (milieukostenindicator) waarden. Met de MKI per eenheid product, wordt gedoeld op de milieu-impact gedurende de levensloop van één eenheid product. In de [Nederlandse Milieu Database](https://milieudatabase.nl/) wordt gecatagoriseerd op  norm (A1 en A2), categorie (1 - 5) en op scope (A1 – D).

![NMD](Images/NMDscreenshot.png)


<br>

**Norm**

- **Set A1** is de voorgeschreven set met 11 indicatoren volgens *EN 15804 – 2012/Oude Bepalingsmethode*

- **Set A2** is op basis van de *EN 15804 +A2 (2019)*, die waarschijnlijk op 1 – 7 – 2026 verplicht wordt. 

<br>

**Categorieën**

De producten in de Nationale Milieu Database zijn ingedeeld in categorieën:

- **Categorie 1**: merkgebonden data, getoetst door een onafhankelijke, gekwalificeerde derde partij volgens het NMD-Toetsingsprotocol. Aangeleverd door fabrikanten/producenten en toeleveranciers.

- **Categorie 2:** merkongebonden data met vermelding van representativiteit en vermelding van participerende bedrijven. Data is getoetst door een onafhankelijke, gekwalificeerde derde partij volgens het NMD-Toetsingsprotocol. Aangeleverd door groepen fabrikanten, toeleveranciers, branches en overheden.

- **Categorie 3**: merkongebonden, niet getoetste, data in eigendom en beheer van Stichting NMD op basis van generieke data. Hiervoor geldt een ophoogfactor van 30% op de product-MKI.

- **Categorie 3a**: merkongebonden, niet getoetste, data in eigendom en beheer van Stichting NMD op basis van generieke data. Hiervoor geldt géén ophoogfactor van 30% op de product-MKI.

‘Generieke’ producten (categorie 3) worden als terugvaloptie aangeboden in geval er voor de gewenste materiaaloptie in de NMD geen ‘getoetste’ producten (categorie 1 of 2) beschikbaar zijn.

<br>
 
**Referentieperiode** 

De referentieperiode van het product slaat op de verwachte levensduur van het product. Als de referentieperiode van het product kleiner is dan de referentieperiode van het gebouw (meestal is dat 50 jaar), dan zou je de MKI waardes dus meerdere keren moeten meenemen in de MPG berekening van het gebouw.

```{note}
Onderdelen van de draagconstructie hebben in de regel een referentieperiode van 50 jaar of meer, omdat het niet logisch is om de draagconstructie van een gebouw te vervangen.
```
