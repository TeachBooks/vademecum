# Kengetallen Milieubelasting

Dit hoofdstuk bevat tabellen met MKI (milieukostenindicator) waarden. Met de MKI per eenheid product, wordt gedoeld op de milieu-impact gedurende de levensloop van één eenheid product. In de [Nederlandse Milieu Database](https://milieudatabase.nl/) wordt gecatagoriseerd op categorie (1 - 5), norm (A1 en A2) en op scope (A1 – D).

```{figure} Images/NMDscreenshot.png
---
scale: 40%
---
[Nederlandse Milieu Database](https://milieudatabase.nl/)
```


## Categorieën
De producten in de Nationale Milieu Database zijn ingedeeld in categorieën:

- **Categorie 1**: merkgebonden data, getoetst door een onafhankelijke, gekwalificeerde derde partij volgens het NMD-Toetsingsprotocol. Aangeleverd door fabrikanten/producenten en toeleveranciers.

- **Categorie 2:** merkongebonden data met vermelding van representativiteit en vermelding van participerende bedrijven. Data is getoetst door een onafhankelijke, gekwalificeerde derde partij volgens het NMD-Toetsingsprotocol. Aangeleverd door groepen fabrikanten, toeleveranciers, branches en overheden.

- **Categorie 3**: merkongebonden, niet getoetste, data in eigendom en beheer van Stichting NMD op basis van generieke data. Hiervoor geldt een ophoogfactor van 30% op de product-MKI.

- **Categorie 3a**: merkongebonden, niet getoetste, data in eigendom en beheer van Stichting NMD op basis van generieke data. Hiervoor geldt géén ophoogfactor van 30% op de product-MKI.

‘Generieke’ producten (categorie 3) worden als terugvaloptie aangeboden in geval er voor de gewenste materiaaloptie in de NMD geen ‘getoetste’ producten (categorie 1 of 2) beschikbaar zijn.


## Norm
- **Set A1** is de voorgeschreven set met 11 indicatoren volgens *EN 15804 – 2012/Oude Bepalingsmethode*

- **Set A2** is op basis van de *EN 15804 +A2 (2019)*, die waarschijnlijk op 1 – 7 – 2026 verplicht wordt. 



## Scope
- **A1-A3 productie**: Dit betreft de winning van de grondstoffen tot de aanlevering bij de fabriekspoort - ‘cradle to gate’. 

- **A4**: Transport bouwplaats: Deze module betreft het transport naar de bouwplaats.

- **A5**: Constructie en installatie: Deze module betreft het aanbrengen van de producten in het bouwwerk (nieuwbouw of productvervanging bij planmatig onderhoud of renovatie).

- **B1**: Gebruik: Deze module betreft de emissies die vrijkomen in de gebruiksmodule van het bouwwerk. <!-- Voorbeeld toevoegen -->

- **B2**: Onderhoud: Deze module betreft de onderhoudswerkzaamheden gedurende de gebruiksmodule van het bouwwerk. De milieu-impact gedurende de gehele levenscyclus van de onderhoudsmiddelen wordt meegenomen, dus als gevolg van de productie, de aanvoer, applicatie, verwijdering en afvalverwerking van de onderhoudsmiddelen (inclusief bouwafval).

- **B3**: Reparatie: Het betreft ad hoc activiteiten in de toekomst, die lastig in een scenario zijn te vangen. 

- **B4**: Vervanging:  Deze module betreft de vervangingen van productonderdelen tijdens de productlevensduur.

- **B5**: Renovatie: Reparatie is er op het moment van bouwen nog zicht op een eventuele ad hoc ingrepen, zoals de renovatie of transformatie, of een kleinere kwaliteitsverbetering. Omdat deze aanpak een reactie op de dan geldende omstandigheden is, is B5 slecht in een scenario te vangen. Voor deze module wordt geen milieu-impact berekend.

- **B6**: Energiegebruik: De milieuprestatieberekening is afgebakend tot de materiaalgebonden milieu-impact. Binnen de milieuprestatieberekening, waarop deze rekenregels betrekking hebben, wordt voor deze module geen milieu-impact berekend

- **B7**: Watergebruik: Binnen de milieuprestatieberekening, waarop deze rekenregels betrekking hebben, wordt voor deze module geen milieu-impact berekend.

- **C1**: Verwijdering: Deze module betreft de verwijdering van het productonderdeel aan het einde van de productlevensduur. 

- **C2**: Afvaltransport: Deze module betreft alleen het transport van de verwijderde materialen aan het eind van de productlevensduur.

- **C3**: Afvalverwerking: Deze module betreft alleen de verwerking van de verwijderde materialen aan het eind van de productlevensduur.

- **C4**: Finale afvalverwerking: Deze module betreft alleen de verwijderde materialen aan het eind van de productlevensduur

- **D**: Buiten-levensloop: Module D betreft de milieu-impact die buiten de systeemgrens van het bouwwerk is gealloceerd. Dit kunnen zowel positieve als negatieve posten zijn. <!-- Voorbeeld toevoegen -->


 
## Referentieperiode 

Door sommatie over alle fases uit de EN15804 wordt de totale milieu-impact per eenheid product over gehele levensloop verkregen.


`````{admonition} Let op!
:class: tip
De bepaling van de MKI en achterliggende weegset A2 is nog in beweging, dus de MKI’s zijn een momentopname.
`````
